Ug chyba może być zadowolony. Ug skończył pierwszy poważny projekt od kiedy dołączył do Szamanów. 
Szamani zawsze byli tajemniczy, zawsze zajmowali się rzeczami o których mało kto mówił, bo były rzeczy to straszne. I demoniczne. I nie każdy potrafił. Niektórym wykręcało duszę i mózg od demonów.
A Ug zawsze marzył żeby rozmawiać o rzeczach strasznych z demonami. Do tej pory rozmawiał i obłaskawiał tylko pomniejsze duchy stepu podczas polowania. Inni z plemienia uważali, że to dziwactwo, że czasem faktycznie łatwiej da się coś upolować, albo znaleźć coś smakowitego. Tylko po co? Ale duchy to był inny świat, obcy i straszny. Niepojęty. Ug lubił więc sam chodzić na step, nie patrzył na pobratymców. Wiedział że świat jest o wiele bardziej skomplikowany niż większość sądzii I trochę o nim marzył.
A potem szamani zaprosili do swojego kręgu. Przeprowadzili Uga przez rytuały oczyszczenia i wprowadzenia. Z początku był przerażony, zagubiony i nie wiedział co robić, gdyż starsi szamani nie mieli po prostu dla niego czasu. Zaćmienia i trzęsienia ziemi które się wydarzyły potem, były tak samo straszne, może nawet trochę straszniejsze, bo zobaczył po raz pierwszy potęgę demonów. Że to one, dosłownie, trzęsą posadami świata. I że inne plemiona też mają swoje duchy, demony i swoich szamanów.
I że wcale nie demony i duchy są najtrudniejsze. Tylko inni ludzie, inni szamani.
Dobrze jest umieć obsłaskawiać siły niewidzialne zwykłym śmiertelnikom, ale najwięcej czasu szamani spędzają jednak na rozmawianiu, ustalaniu czego potrzebujemy od demona i jak go obłaskawić. Potem już z górki.
Dla Plemienia nadchodzą ciężkie czasu. Dla wszystkich plemion nadchodzą ciężkie czasy. Ug pomógł. Ug dogadał szamanów trzech plemion. Drzewni robią trzonki, Kamienni robią ostrza, długonoga Ahha z Biegaczy tłumaczy co, kto potrzebuje akurat i co jest gotowe. Plemiona silniejsze dzięki temu. 
Ahha jest miła i ładna i ma szybkie nogi. Ug myśli o Ahha często. Ug zadowolony, Ug zasłużył na jagody. Ug zaprosi Ahhę na jagody.
Ug trochę tęskni za obłaskawianiem zwykłych duchów stepu, ale nowe demony witają z rozpostartymi ramionami. Ug trochę szczęśliwy.
